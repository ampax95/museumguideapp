<resources>
    <string name="app_name">Μουσείο Φυσικής Ιστορίας και Μανιταριών</string>

<!--    Prologos -->

    <string name="txtstringtest">Το Μουσείο Φυσικής Ιστορίας Μετεώρων και Μουσείο Μανιταριών σας καλωσορίζει και σας ευχαριστεί θερμά για την επίσκεψή σας. Ελπίζουμε να φανούμε αντάξιοι των προσδοκιών σας.Το Μουσείο διαθέτει δύο συλλογές: των ζώων και των μανιταριών. Τα ζώα βρίσκονται στο πρώτο επίπεδο και τα μανιτάρια στο δεύτερο.Στο δεύτερο επίπεδο, επίσης, βρίσκονται το καφέ του Μουσείου, καθώς και το πωλητήριο με εξαιρετικής ποιότητας προϊόντα μανιταριών και αναμνηστικά.Η φωτογραφία και το βίντεο επιτρέπονται παντού, εκτός από έναν ειδικό χώρο στον πρώτο όροφο, όπου η φωτογράφιση γίνεται από το προσωπικό του Μουσείου.Η συλλογή των πτηνών και των θηλαστικών είναι αποτέλεσμα μιας προσπάθειας περίπου 25 χρόνων, των ιδρυτών του Μουσείου.Η ταρίχευσή τους έγινε από κορυφαίους ταριχευτές της Ελλάδας και της Ευρώπης, γι αυτό και η ποιότητά τους είναι εξαιρετική.Όλα τα ζώα διαθέτουν τα απαραίτητα έγγραφα που νομιμοποιούν την έκθεσή τους στο Μουσείο.Στην συντριπτική τους πλειοψηφία προέρχονται από ζωολογικούς κήπους και εκτροφεία.Και μια παρατήρηση πριν την ξενάγηση:Επειδή τα ζώα και τα μανιτάρια είναι πολλά και η αναφορά σε κάθε ένα από αυτά θα απαιτούσε πολύ χρόνο, για αυτό και η ξενάγηση αναφέρεται μόνο στα κυριότερα είδη κάθε διοράματος. Πρόσθετες πληροφορίες θα μπορείτε να βλέπετε στους πίνακες πληροφόρησης.Σας ευχαριστούμε και σας αφήνουμε να απολαύσετε το Μουσείο μας.</string>
    <string name="txtmanitaria">Εδώ, στο 2ο όροφο του Μουσείου μας φιλοξενούμε το βασίλειο των μυκήτων. Στον προθάλαμο προβάλλεται διαρκώς βίντεο που παρουσιάζει ενδιάφεροντα στοιχεία για τα μανιτάρια. Η διάρκειά του είναι περίπου 8 λεπτά.
Στον προθάλαμο επίσης, εκτίθενται θεματικές συλλογές έργων τέχνης. Γλυπτική, ζωγραφική και κηροπλαστική.</string>


<!-- Keimena 1os Orofos-->

    <string name="InfoString1">Από αριστερά προς τα δεξιά βλέπουμε τη Λεπτομύτα. Αποτελεί σπάνιο έκθεμα. Έχει να παρατηρηθεί από το 1999 στην Ελλάδα και από το 2001 στην Ουγγαρία, για αυτό και πολλοί επιστήμονες πιστεύουν ότι έχει εξαφανιστεί. Σε κάθε περίπτωση, ο παγκόσμιος πληθυσμός δεν ξεπερνά τα 50 άτομα.Αναπαράγεται στα δάση κωνοφόρων της Σιβηρίας και μεταναστεύει προς την κεντρική και ανατολική Ευρώπη και τη Βόρεια Αφρική.Στην Ελλάδα έχει παρατηρηθεί στο Δέλτα του Έβρου, το Πόρτο Λάγος κ.α. Τρέφεται με έντομα και προστατεύεται διεθνώς.Στη συνέχεια βλέπουμε το Μεταναστευτικό Περιστέρι. Το τελευταίο πτηνό πέθανε το 1914 σε ζωολογικό κήπο της Αμερικής.Ήταν από τα πολυπληθέστερα πτηνά αυτής της ηπείρου και αποτελεί χαρακτηριστικό παράδειγμα εξαφάνισης λόγω ανθρωπογενών παρεμβάσεων, που ήταν η καταστροφή των δασών και το ανεξέλεγκτο κυνήγι.Τέλος, βλέπουμε την Τουρλίδα της Αλάσκας, που παρατηρήθηκε τελευταία φορά στην Αμερικάνικη ήπειρο το 1981.Οι λόγοι της εξαφάνισής της  σχετίζονται με το ανεξέλεγκτο κυνήγι, αλλά και λόγω δυσκολίας εύρεσης τροφής, εξαιτίας μείωσης ή εξαφάνισης ειδών που τρεφόταν.Η παράθεση στο Μουσείο μας αυτών των εξαφανισμένων ειδών, ελπίζουμε, για άλλη μια φορά, να αποτελέσει ερέθισμα ανάληψης πρωτοβουλιών περιβαλλοντικής σωτηρίας. Εμείς θα κάνουμε τα πάντα για αυτό!</string>
    <string name="InfoString2">Βλέπουμε σε πρώτο πλάνο έναν θηλυκό Αγριόχοιρο να ξεκουράζεται πλάι στα παιχνιδιάρικα μικρά του, ενώ μέσα από τις φυλλωσιές ξεπροβάλλει κοιτάζοντας με προσοχή ένα πανέμορφο  Ινδικό Ελάφι.Δίπλα, ο Αμερικανικός Λύγκας παραμονεύει καμουφλαρισμένος για να αρπάξει μια Δασόκοτα, την ίδια στιγμή που ο Ψαλιδιάρης, το σπάνιο αυτό αρπακτικό, παρακολουθεί με άγρυπνο βλέμμα. Το ίδιο κάνουν και η Κοινή Γερακίνα, αλλά και ο Στεπαετός λίγο πιο πέρα.Πιο πέρα, δυο μωρά Αλεπουδάκια κρύβονται στην ασφάλεια του δάσους, ενώ το Ζαρκάδι και ο Ασβός φαίνεται να απολαμβάνουν άφοβα το μικρό ξέφωτο.Την παρέα μας συμπληρώνουν μια Κοντόραμφη Μπεκάτσα, αλλά και το Τρυγόνι και το Φασσοπερίστερο, που παρατηρούν τα συμβαίνοντα από λίγο ψηλότερα.Αυτήν την αρμονία και την ομορφιά του δάσους οφείλουμε να την προστατεύσουμε. Να μειώσουμε τους φυσικούς, αλλά κυρίως του ανθρωπογενείς κινδύνους που το απειλούν.</string>
    <string name="InfoString3">Εδώ υπάρχει πληθώρα πουλιών, όπως συμβαίνει εξάλλου σε κάθε τέτοιο οικοσύστημα. Για αυτό και η τοποθέτηση τους είναι τόσο πυκνή και αναδεικνύει το πόσο έντονη μπορεί να είναι η ζωή στο συγκεκριμένο οικοσύστημα, εφόσον αυτό διατηρεί τη φυσική του ισορροπία.Μεταξύ των πουλιών δεσπόζει ο Βουβόκυκνος, ο μεγαλύτερος αλλά και ο πλέον συνηθισμένος στην Ελλάδα και στην Ευρώπη.Κάτω αριστερά, βρίσκεται ένα ζευγάρι Νυφόπαπιες, που απαντώνται σπάνια στην Ελλάδα.Δίπλα ακριβώς, βλέπουμε μία μεγάλη ασπρόμαυρη πάπια, την Ισλανδική Βουκεφάλα, που συναντάται μόνο στην Ισλανδία.Στο κέντρο του διοράματος βρίσκεται ο Γελαδάρης, ένα λευκό πουλί με πορτοκαλοκίτρινη μύτη και λοφίο. Είναι το μοναδικό είδος ερωδιού που τρέφεται με έντομα. Ακριβώς πάνω του, με ανοιχτά φτερά, βλέπουμε την Βαλτόπαπια, ένα παγκοσμίως απειλούμενο είδος.Ανάμεσα στα καλάμια, στο κέντρο, βλέπουμε τον Ήταυρο, ένα σχετικά μεγάλο πουλί με καφέ φτέρωμα. Το κύριο χαρακτηριστικό του, όταν αντιλαμβάνεται κίνδυνο, είναι να τεντώνει προς τα πάνω το λαιμό του και να προσπαθεί να μοιάσει με καλάμι, αποφεύγοντας έτσι τους εχθρούς.Τέλος, βλέπουμε τον Λευκό Ερωδιό, ένα πολύ κοινό είδος, το οποίο όμως, στην προκείμενη περίπτωση, φοράει το γαμήλιό του πτέρωμα.Ο υδροβιότοπος είναι ένα από τα πλέον πλούσια, αλλά και ευαίσθητα οικοσυστήματα. Αξίζει της προσοχής μας και της προστασία μας.</string>
    <string name="InfoString4">Μπορείτε να θαυμάσετε κάτω αριστερά ένα ζευγάρι Αγριόκουρκων σε φάση αναπαραγωγής. Ο αρσενικός με μαύρο χρώμα και πολύ μεγαλύτερο μέγεθος, φουσκώνει και ανοίγει την ουρά του προσπαθώντας να εντυπωσιάσει το θηλυκό. Ένα θηλυκό με χρώμα καφετί, το οποίο προβληματίζεται αν θα ανταποκριθεί στο προαιώνιο κάλεσμα.Στο κέντρο, βλέπουμε ένα ζευγάρι Λυροπετεινών. Το μαύρο είναι το αρσενικό, ενώ το θηλυκό με το καφέ χρώμα βρίσκεται μπροστά του προβληματιζόμενο ίσως από τις φωνές του αγριόκουρκου.Απέναντι, κρύβεται ο Λύγκας του Καναδά, ο οποίος πολύ θα ήθελε να έχει στο μενού του το ζευγάρι με τις Καμπίσιες Πέρδικες ή τη Δασόκοτα που μοιάζει αμέριμνη, έχοντας άγνοια του κινδύνου που παραμονεύει.Εδώ βλέπουμε και αρκετά κοινά είδη, που συναντάμε στη χώρα μας, όπως ο Κότσυφας, η Καρακάξα, η Κεδρότσιχλα, η Κοκκινότσιχλα, η Γερακότσιχλα κ.α, ενώ η Λευκή Ερμίνα δίνει έναν άλλον χρωματικό τόνο σε αυτό το πανέμορφο περιβάλλον.Άραγε γιατί πρέπει να διαταράσσεται με τις παρεμβάσεις μας αυτή η ισορροπία και άγρια ομορφιά του δάσους; Ως πότε θα καταστρέφουμε, θα καίμε και θα αποψιλώνουμε; Φτάνει πια! Οφείλουμε όλοι να αντισταθούμε στην καταστροφή.</string>
    <string name="InfoString5">Ο αρκτικός βιότοπος αποτελεί ένα λιτό και ταυτόχρονα πανέμορφο διόραμα.Η λιτότητα αυτή, εξάλλου, ταιριάζει απόλυτα με τον μικρό αριθμό ζώων που ζουν σε αυτό το άγριας ομορφιάς και σκληρότητας οικοσύστημα.Οι δύο Αρκτικές Αλεπούδες στο κέντρο, αλλά και οι δύο Αρκτικοί Λαγοί δεξιά, είναι με το χειμερινό και καλοκαιρινό τους τρίχωμα. Αυτό φανερώνει την πρόνοια της φύσης για την προστασία των ειδών της μέσα από την προσομοίωση κάθε φορά του ζώου με το περιβάλλον που ζει. Λευκό τρίχωμα το χειμώνα και καφέ ή γκρίζο το καλοκαίρι.Ένα ζευγάρι πανέμορφοι Λαγόποδες αριστερά, με το κατάλευκο χειμερινό τους πτέρωμα, φαίνεται να απολαμβάνουν την ομορφιά του τοπίου.Μια ενήλικη Χιονόγλαυκα παρακολουθεί με τα τεράστια κίτρινα μάτια της, ενώ την ίδια στιγμή μια νεαρή Χιονόγλαυκα εξασκεί τις πρόσφατα αποκτηθείσες πτητικές της ικανότητες.Τέλος, ένα υπέροχης ομορφιάς Ασπρογέρακο απολαμβάνει την επιτυχία της κυνηγετικής του εξόρμησης, αφού έχει εξασφαλίσει το γεύμα του αρπάζοντας έναν Νανοπρίστη.Αυτά τα πανέμορφά ζώα αντιμετωπίζουν σήμερα μεγάλους κινδύνους. Το φαινόμενο του θερμοκηπίου λειτουργεί καταστροφικά, οι πάγοι λιώνουν και εμείς, αν μείνουμε απαθείς, θα έχουμε την απόλυτη ευθύνη για την εξαφάνισή τους.</string>
    <string name="InfoString6">Η καθημερινή μάχη ζωής και θανάτου που συντελείται στη φύση, αναπαρίσταται στο διόραμα αυτό.Ο Χρυσαετός, αυτό το πανέμορφο και τολμηρό πουλί, επιτίθεται στην Αλεπού, με μάλλον θετικό για αυτόν αποτέλεσμα. Η δύναμη είναι στα νύχια του και είναι τόση μεγάλη, που μπορεί να γκρεμίσει από τα βράχια ακόμα και αγριόγιδο, ενώ δεν διστάζει να επιτεθεί σε λύκο ή ακόμα και σε αρκούδα.Στη δεύτερη αναπαράσταση, ένα Διπλοσάινο επιτείθεται σε ένα φασιανό. Το Διπλοσάινο είναι τρομερός κυνηγός. Εκείνο δε, που το χαρακτηρίζει, είναι η ταχύτητα με την οποία πραγματοποιεί ελιγμούς μέσα στο δάσος, προκειμένου να συλλάβει το θήραμά του.Απένταντι σε αυτές τις μάχες που διεξάγονται ένα ζευγάρι Ορτύκια προσπαθεί να παραμείνει αθέατο στη γωνία, ενώ ένα τρίτο πετάει, προκειμένου να αποφύγει τη μετρατροπή τους σε θηράματα.Η φύση ακολουθεί τους δικούς της κανόνες. Τον δικό της κύκλο ζωής. Ας την αφήσουμε!Μακριά από καταστροφικές παρεμβάσεις. Το οφείλουμε στα παιδιά μας. Το οφείλουμε στις επόμενες γενιές!</string>
    <string name="InfoString7">Η ζωή στα βράχια έχει τις δυσκολίες της. Όμως παρ όλα αυτά, τα ζώα, που ζουν στις απότομες βουνοπλαγιές, είναι πολλά.Ο Λευκόραχος Γύπας πάνω αριστερά, είναι ένα σπάνιο αφρικανικό είδος με εξαιρετική όραση. Μπορεί να δει σε απόσταση 2 χμ περίπου.Πάνω δεξιά, ο Χρυσαετός παρατηρεί τον ορίζοντα, ενώ δύο περήφανοι Βασιλαετοί ξεκουράζονται στα βράχια. Ο ένας, με το αμμόχρωμο χρώμα, είναι ανώριμος, δηλαδή μικρός σε ηλικία. Για να αποκτήσει το πτέρωμά και το χρώμα του ενήλικου που βλέπετε δίπλα του, απαιτούνται έξι ολόκληρα χρόνια.Στο κέντρο του διοράματος, δεσπόζει η μορφή του σπάνιου, στην Ελλάδα, Ευρασιατικού Λύγκα. Ενός ζώου που δεν διστάζει πολλές φορές να αφήσει την ασφάλεια του δάσους και να ανέβει ψηλά στο βουνό προκειμένου να κυνηγήσει.Χαμηλά δεξιά βλέπουμε τον εξαιρετικά σπάνιο Χιονοπετεινό της Κασπίας, αλλά και πανέμορφες Πετροπέρδικες, που είναι αρκετές στις βουνοκορφές της Ελλάδας, όπως και τις Νησιώτικες Πέρδικες, που βρίσκονται στα ελληνικά νησιά.Τέλος, η Μαρμότα, με τόσα αρπακτικά γύρω της, δε θα μπορούσε παρά να κρυφτεί κάτω δεξιά, προκειμένου να αποφύγει τη μετατροπή της σε γεύμα κάποιων από αυτά.Οφείλουμε να σεβαστούμε την ομορφιά και την περηφάνια αυτών των ζώων. Να βάλουμε ένα τέλος στη συνεχή ανθρώπινη επέκταση, που μειώνει το ζωτικό τους χώρο και καθιστά αδύνατη την επιβίωσή τους.</string>
    <string name="InfoString8">Εδώ βλέπουμε μια ομάδα θηλαστικών.Το Πλατώνι, ένα σχετικά μικρό ελαφοειδές, όπου στην Ελλάδα υπάρχει μόνο ένας μικρός πληθυσμός στη Ρόδο ενώ παλαιότερα ήταν πλατιά εξαπλωμένο.Το Γκρίζο Λύκο, ένα κοινωνικό ζώο, οι νότιοι πληθυσμοί, του οποίου βρίσκονται στην Ελλάδα και προστατεύονται.Το Ορεινό Πρόβατο, που ζει σε περιοχές μέχρι 600 μέτρα και θεωρείται απειλούμενο είδος.Το Αγριόγιδο με τα χαρακτηριστικά μυτερά του κέρατα, καθώς και το Αγριοκάτσικο, που ζει σε αγέλες που μπορούν να φτάσουν τα 500 άτομα.Το κεφάλι της Άλκης ξεπροβάλλει πίσω από ένα δένδρο, ενώ το Κόκκινο Ελάφι μας κοιτάζει με περηφάνεια.Βλέπουμε και τη Βίδρα και τον Κάστορα, που αποτελούν ένα δείγμα ζώων, που η σχέση τους με το νερό είναι ζωτικής σημασίας. Ο Κάστορας στην Ευρώπη κυνηγήθηκε σχεδόν μέχρι εξαφάνισης και επανεισάχθηκε στη συνέχεια για να συνεχίσει το χρήσιμο έργο του σε λίμνες και ποτάμια.Το διόραμα αυτό διαθέτει και δύο πινελιές από ζώα της Αφρικής: Το Φακόχοιρο στο βάθος και τον Τραγέλαφο δεξιά.Στο κέντρο των ζώων εκτυλίσσεται ο χαρακτηριστικός μύθος του Αισώπου με το Κοράκι και την Αλεπού.Τέλος, πάνω από όλα υπερύπταται ένας πανέμορφος Γύπας, τα ανοιχτά φτερά του οποίου δείχνουν όχι μόνο το μέγεθος, αλλά και τη δύναμη αυτού του πτηνού.Η λαθροθηρία, ο ανεξέλεγκτος περιορισμός του ζωτικού τους χώρου, μέσα από καταστροφικές ανθρωπογενείς παρεμβάσεις, αλλά και οι συνεχώς αυξανόμενες ανάγκες για γεωργικές εκμεταλλεύσεις αποτελούν τους μεγάλους κινδύνους για τα θηλαστικά. Η συμμετοχή όλων σε μια εκστρατεία αποκατάστασης της φυσικής ισορροπίας είναι επιβεβλημένη.</string>
    <string name="InfoString9">Στο διόραμα αυτό με τα νυκτόβια ζώα βλέπουμε έναν Ασβό Αλμπίνο. Το λευκό του χρώμα οφείλεται σε μία σπανιότατη γενετική ανωμαλία, που τον καθιστά μοναδικό.Ψηλά στο βάθος δεσπόζει ο Χουχουριστής των Ουραλίων, ένα σπάνιο επιθετικό πουλί, ιδίως την περίοδο που έχει κοντά τα μικρά του.Ο Kοινός Μπούφος που βλέπουμε πιο μπροστά, πάνω στο ξερόκλαδο, είναι ένα ευπροσάρμοστο πουλί και μπορεί να ζήσει από το επίπεδο της θάλασσας έως τα 4.500 μ.Βλέπουμε, επίσης, προς τα δεξιά το Κογιότ, χαρακτηριστικό κυνοειδές της Βόρειας Αμερικής, την ίδια στιγμή που ένας λαγός τρέχει αντιλαμβανόμενος κάποιο κίνδυνο.Το Aγκούτι στα αριστερά μας, ένα τρωκτικό που τρέφεται με καρπούς και ρίζες βρίσκεται δίπλα στην κοινή Γκενέττα ή Μοσχογαλή, το μικρότερο αιλουροειδές της Ευρώπης, το οποίο όμως έχει εισαχθεί από την Αφρική.Όλο αυτό το σκηνικό το απολαμβάνει ένα Δενδροκούναβο που κάθεται αναπαυστικά σε ένα σπασμένο κλαδί.Έχει λοιπόν και η νύχτα, στη φύση τη δική της ζωή. Όπου το κάθε ζώο εκμεταλλεύεται τα ιδιαίτερά του χαρακτηριστικά. Επιβάλλεται να μη διαταράσσουμε αυτήν την ισορροπία. Ο κύκλος της ζωής πρέπει να ακολουθεί τους δικούς του κανόνες.</string>
    <string name="InfoString10">Το διόραμα των Μετεώρων φιλοξενεί τα κυριότερα είδη πουλιών που ζουν στους ιερούς βράχους.Όλο το διόραμα, αποτελεί πιστή αντιγραφή μια όψης των Μετεώρων, με το εκπληκτικό μοναστήρι του Αγίου Στεφάνου να δεσπόζει στην κορυφή. Oι γλύπτες που ασχολήθηκαν εδώ, έκαναν εκπληκτική δουλειά.Ξεκινώντας από κάτω αριστερά, βλέπουμε το Φιδαετό, με τα λέπια στα πόδια για να προστατεύεται από το δάγκωμα των φιδιών, που μαζί με τις σαύρες αποτελούν την αποκλειστική τροφή του.Ένα ζευγάρι Ασπροπάρηδες. Ο γύπας-έμβλημα των Μετεώρων. Είναι αποδημητικό πουλί, που όμως φωλιάζει στους κάθετους βράχους. Δυστυχώς, εδώ έχουν απομείνει μόλις επτά πουλιά, ενώ πριν 25 χρόνια έφταναν τα 400. Αποτελεί τον μικρότερο και εξυπνότερο γύπα.Η Κουρούνα και το Διπλοσάινο αποτελούν μόνιμους κατοίκους, ενώ βλέπουμε και μία σπανιότατη λόγω γενετικής ανωμαλίας λευκιστική Κουρούνα.Στη δεξιά δεσπόζει ο Πετρίτης σε ώρα κυνηγιού. Είναι το ταχύτερο πουλί στον κόσμο. Η μέγιστη ταχύτητα που έχει μετρηθεί κατά την εφόρμησή του, φθάνει τα 430 χλμ/ώρα.Τέλος, το Χαβαρόνι, ο Σταχτομυγοχάφτης, η Κιτρινοσουσουράδα και ο Μαυροσκούφης συμπληρώνουν σε μεγάλο βαθμό τα σημαντικότερα πτηνά της περιοχής.Η διαφύλαξη της πανίδας των Μετεώρων αποτελεί για το Μουσείο μας ένα στοίχημα! Ελπίζουμε οι πρωτοβουλίες μας να βρουν ανταπόκριση και να συνεχίσει, ιδιαίτερα, ο Ασπροπάρης να έρχεται να φωλιάζει και να πολλαπλασιάζεται στην περιοχή.</string>
    <string name="InfoString11">Τα εκθέματα αυτά προέρχονται από τη Βικτωριανή εποχή. Την εποχή δηλαδή που στη Βρετανία βασίλευε η Βασίλισσα Βικτωρία από το 1837 έως το 1901. Θεωρείται μία μακρά περίοδος ευημερίας και μεγάλης αυτοπεποίθησης για τη Βρετανία.Η ταρίχευση των ζώων, που βλέπετε, έγινε αυτή την εποχή, δηλαδή πριν από 130 έως 150 χρόνια περίπου.Αριστερά βλέπουμε τον Γυπαετό, το σπανιότερο και μεγαλύτερο είδος γύπα στην Ελλάδα. Απαντάται μόνο στην Κρήτη και βρίσκεται υπό καθεστώς προστασίας.Η ανεξέλεκτη τουριστική επέκταση, η όχληση στις θέσεις φωλιάσματος, η συνεχής διάνοιξη ορεινών δρόμων, αποτελούν ουσιαστικούς κινδύνους για το πανέμορφο αυτό πτηνό.Ακολουθεί η Μεγάλη Ωτίδα, το βαρύτερο πουλί της Ευρώπης και σπάνιος χειμερινός επισκέπτης στην Ελλάδα.Η λαθροθηρία και η συνεχής επέκταση του ανθρώπου αντιπροσωπεύουν τους μεγάλους κινδύνους για την Ωτίδα.Ο Θαλασσαετός, που βλέπετε σε στιγμή κυνηγιού, απειλείται έντονα από την υποβάθμιση των βιοτόπων του και αποτελεί προστατευόμενο είδος.Τέλος, οι δύο Χαμωτίδες, που αναπαράγονται στη νότια Ευρώπη και μάλλον δεν φωλιάζουν πλέον στην Ελλάδα. Έχουν χαρακτηριστεί ως κρισίμως κινδυνεύων είδος, με μεγαλύτερο κίνδυνο τη λαθροθηρία.Είναι πραγματικά κρίμα, αυτά τα πανέμορφα πτηνά να αφεθούν στην τύχη τους. Ας συμβάλλουμε όλοι στο να συνεχιστεί η πανέμορφη παρουσία τους στον ουρανό της χώρα μας.</string>
    <string name="InfoString12">Εδώ βλέπουμε ένα μέρος μιας εξαιρετικής συλλογής αρπακτικών πουλιών της ημέρας αλλά και της νύχτας.Ενδεικτικά αναφέρουμε ορισμένα εξ αυτών:Ο Λευκοκέφαλος Αετός, που είναι το εθνικό σύμβολο των ΗΠΑ και των Ινδιάνων. Φτιάχνει τη μεγαλύτερη φωλιά που έχει καταγραφεί πάνω σε δέντρο με 4 μέτρα βάθος και 2,5 μέτρα πλάτος!Ο Άνουρος Αετός, ο μοναδικός αετός στον κόσμο χωρίς ουρά και με πολύ φουντωτό κεφάλι.Η Σπουργιτόγλαυκα, σπάνιο πουλί στην Ελλάδα, αποτελεί τη μικρότερη σε μέγεθος κουκουβάγια.Ο Γιγάντιος Χουχουριστής, με ικανότητα περιστροφής του κεφαλιού του μέχρι κι 270 μοίρες, ενώ η ακοή του είναι οξύτατη και αντιλαμβάνεται τα τρωκτικά μέχρι και 15 εκατοστά κάτω από το χιόνι.Το Στεπογέρακο και το Χρυσογέρακο, δύο σπάνια προστατευόμενα είδη, ενώ πρέπει να αναφερθούμε και στον Σφηκιάρη, ένα είδος αρπακτικού, που το μεγαλύτερο μέρος της διατροφής του, αποτελούν οι σφήκες και οι μέλισσες.Ένας από του μεγαλύτερους κινδύνους για τα αρπακτικά, αποτελούν τα δηλητηριασμένα δολώματα τα οποία οδηγούν στο θάνατο τεράστιους πληθυσμούς. Αυτοί που τα διασπείρουν, πρέπει να καταλάβουν ότι οποιαδήποτε βίαιη παρέμβαση στη φυσική ισσοροπία, οδηγεί πάντα σε αντίθετα αποτελέσματα.</string>
    <string name="InfoString13">Εδώ βλέπουμε εκείνα που κατά κύριο λόγο ζουν σε ανοιχτές θάλασσες, αλλά ενίοτε τα συναντάμε και σε λίμνες και μεγάλους υγροβιότοπους.Στεκόμαστε στη Σούλα, το μεγάλο αυτό θαλάσσιο πουλί, που εφορμά στη θάλασσα από ύψος μέχρι 45 μετρα και φθάνει σε βάθος μέχρι 15 μέτρα, προκειμένου να πιάσει τη λεία του.Το Νανόκυκνο, τον πιο μικρό και σπάνιο κύκνο της Ευρώπης, που αποτελεί χειμερινο επισκέπτη της Ελλάδας.Τη Βαρβάρα που αποτελεί προστατευόμενο είδος στη χώρα μας και το αρσενικό που έχει χαρακτηριστικό κόκκινο εξόγκωμα στη βάση του ράμφους.Ένα ζευγάρι με Ψαλίδες του Βορρά με το αρσενικό να διακρίνεται από τη μακριά και μυτερή ουρά του.Τέλος, αξίζει να παρατηρήσουμε τα ζευγάρια, με Πάπιες Αρλεκίνους, τις κινδυνεύουσες Παγόπαπιες, τις Μαυρόπαπιες και τον προστατευόμενο στην Ελλάδα Χηνοπρίστη.Ο κίνδυνος μόλυνσης των θαλασσών και των υγροβιότοπων είναι ο μεγαλύτερος εφιάλτης αυτών των πουλιών. Η προστασία τους επομένως, εξαρτάται 100% από τον άνθρωπο. Τι άλλο πρέπει να συμβεί προκειμένου οι ισχυροί αυτού του κόσμου να πάρουν τις αποφάσεις που πρέπει;</string>
    <string name="InfoString14">Εδώ βλέπουμε μοναδικής ομορφιάς πουλιά και ιδιαίτερα φασιανούς, οι οποίοι κυριαρχούν σε αυτό το διόραμα.Πολλά από αυτά τα πανέμορφα πουλιά είναι απειλούμενα διεθνώς και προστατεύονται, ενώ στην φύση συναντώνται τόσο σε ορεινές, όσο και σε πεδινές περιοχές.Στο διόραμα αυτό υπάρχουν περίπου 15 είδη Φασιανών, Από αυτά τα πανέμορφα πτηνά, ενδεικτικά και μόνο, αναφέρουμε τον Κίτρινο Φασιανό, το Φασιανό του  Reeves, το Σιαμέζικο Φασιανό, το Φασιανό Άμχερστ, το Βιετναμέζικο Φασιανό και τον Κυανόχρους Φασιανό.Στην Ελλάδα, ο μοναδικός πληθυσμός Κοινού Φασιανού υπάρχει στο Δέλτα του ποταμού Νέστου. Βλέπουμε επίσης, το Μαύρο Κύκνο, ο οποίος απαντάται κυρίως στην Αυστραλία, ενώ ιδιαίτερη εντύπωση προκαλεί η Κοκκινη Ίβις, ένα πανέμορφο πουλί που ζει αποκλειστικά στον Αμαζόνιο.Ξεχωρίζουν επίσης ο Φραγκολίνος, η Λοφιοφόρος Δασοπέρδικα, ενώ δεσπόζει ο Εστεμένος Γερανός, μαζί με την Ινδική Χήνα.Ο μεγαλύτερος κίνδυνος για την κατηγορία αυτών των πουλιών, αποτελεί η καταστροφή των βιοτόπων τους, λόγω αποψίλωσης των δασών. Η παγκόσμια κοινότητα θα πρέπει τελικά να σταματήσει να θυσιάζει τα πάντα στο βωμό μιας ανεξέλεγκτης κερδοσκοπίας.</string>
    <string name="InfoString15">Εδώ, δεσπόζει ο Κόνδορας των Άνδεων, ένα απειλούμενο είδος που αποτελεί το εθνικό σύμβολο έξι χωρών της Λατινικής Αμερικής και με σημαντικό ρόλο στην παράδοση και τη μυθολογία των περιοχών της οροσειράς των Άνδεων.Ο Μαυρόγυπας, ο σημαντικότερος πληθυσμός του οποίου συναντάται στη Δαδιά, στον ποταμό Έβρο.Ο κινδυνεύων διεθνώς Σπιζαετός, καθώς και ο Σφήνουρος Αετός ή Αετός της Αυστραλίας, της οποίας αποτελεί και το μεγαλύτερο αρπακτικό πουλί, αλλά και το Όρνιο του Ρούπελ συμπληρώνουν τα ιδιαίτερα αρπακτικά πουλιά του διοράματος.Εκτός αυτών, ξεχωρίζει το ζευγάρι των Νυμφογερανών που διασχίζουν τα Ιμαλάια κατά την αποδημία του, καθώς και η κρισίμως κινδυνεύουσα Φαλακρή Ίβις, της οποίας έχουν μείνει μόνο δύο πληθυσμοί στον κόσμο, στη Συρία και στο Μαρόκο.Τέλος αξίζουν αναφοράς, η απολύτως κινδυνεύουσα Νανόχηνα, αλλά και το Κεφαλούρι, ένα είδος πάπιας που στην Ελλάδα το συναντάμε σχεδόν αποκλειστικά στη Βιστωνίδα λίμνη.Η σπανιότητα αυτών των πουλιών  επισημαίνει για άλλη μια φορά, το μέγεθος της απαιτούμενης προσπαθειας για να αποφευχθεί η εξαφάνιση τους. Η ατομική, αλλά κυρίως η συλλογική δράση είναι εκείνη που μπορεί να δώσει διέξοδο. Ας συμβάλλουμε όλοι σε αυτό!</string>




<!-- Keimena 2os Orofos-->

    <string name="InfoString16">Στις επάνω προθήκες μπορείτε να δείτε τα απαράμιλλης ομορφιάς γλυπτά και ζωγραφιές του αυτοδίδακτου λαϊκού καλλιτέχνη Κώστα Βασιλακόπουλου. Τα έργα αυτά αποτελούν το απόσταγμα πολυετούς ενασχόλησής του με τα μανιτάρια.</string>
    <string name="InfoString17">Αριστερά, πριν την είσοδο στο μονοπάτι των μανιταριών, βλέπουμε πάνω σε βελούδινα μαξιλάρια δύο είδη τρούφας, που οι τιμές τους αγγίζουν αστρονομικά μεγέθη: Τη λευκή των μεγίστων (tuber magnatum) και τη μελανόσπορη μαύρη (tuber melanosporum). Οι τρούφες αυτές παρουσιάζονται με τον ίδιο τρόπο που εκτίθενται στη διάρκεια της δημοπρασίας τους.Και οι δύο, είναι εξαιρετικής πιστότητας έργα της  Δέσποινας Κλεισιάρη.Ανάμεσα στις τρούφες, υπάρχει η προθήκη με τα κέρινα ομοιώματα της Ελένης Μπάρκα. Γίνονται με τη μέθοδο της χύτευσης και αποτελούν απόλυτη και ακριβή αναπαράσταση των μανιταριών. </string>
    <string name="InfoString18">Στα δεξιά της εισόδου βλέπουμε στην πρώτη προθήκη τα γλυπτά από πολυεστέρα του Μάριου Κολοβού και της Κωνσταντίνας Μπέλου, που ανήκουν στην οικογένεια των Βωλιτών (Boletus).Στη συνέχεια εκτίθενται μερικά αποξηράμενα δείγματα μανιταριών, με ανθεκτική φελλώδη ή ξυλώδη σύσταση, ενώ στις δύο επόμενες βιτρίνες βλέπουμε τα εξαιρετικά γλυπτά του Κωνταντίνου Καρανίκα που ανήκουν στην οικογένεια των Αμανίτων (Amanita).</string>
    <string name="InfoString19">Η συνέχεια ανήκει στον Ότζι. Τον μουμιοποιημένο άνθρωπο των πάγων που έζησε πριν 5000 χρόνια και βρέθηκε στις Άλπεις το 1991. Τη θέση του στο Μουσείο των μανιταρών την κέρδισε επάξια, αφού στο ταγάρι του βρέθηκαν 3 είδη μανιταριών για διάφορες χρήσεις.</string>
    <string name="InfoString20">Τέλος, η ξενάγηση στον προθάλαμο ολοκληρώνεται με τα εξαίρετης ακρίβειας και λεπτομέρειας φυσικών-πραγματικών διαστάσεων γλυπτά της Δέσποινας Κλεισιάρη, που ανήκουν στους λεγόμενους Γαστρομύκητες . Εδώ βλέπουμε πραγματικά ότι ο κόσμος των μανιταριών είναι πολύ ευρύτερος και δεν εξαντλείται απλά στην παραδοσιακή εικόνα που έχουμε όλοι μας για τα μανιτάρια σχετικά με το σχήμα τους.</string>
    <string name="InfoString21">Ο χώρος αυτός μας δίνει τη δυνατότητα για μια περιήγηση στο μανιταροδάσος. Εδώ αναπαρίστανται με ρεαλιστικό τρόπο έξι χαρακτηριστικά οικοσυστήματα της ηπειρωτικής Ελλάδας, που κυριαρχούνται από πέντε αντιπροσωπευτικά είδη δασών και δέντρων.Αρχής γενομένης από αριστερά, συναντάμε το οικοσύστημα της οξιάς, του πεύκου, του έλατου, του δρυός και της καστανιάς.Σε κάθε ένα από τα οικοσυστήματα αυτά, υπάρχουν τα αντίστοιχα μανιτάρια που αναπτύσσονται σε αυτό. Ανάμεσα στα δέντρα αναπτύσσεται το έκτο οικοσύστημα, που είναι οι διάσπαρτες χορτώδεις, λιβαδικές εκτάσεις.Εδώ, λοιπόν, στο μανιταροδάσος και τα λιβάδια, βλέπουμε τις γλυπτές δημιουργίες της Νικολέτας Σγουρίδη και της Πόπης Σχιζοδήμου, με δεκάδες αντιπροσωπευτικά είδη μανιταριών, σε απόλυτη ομοιότητα σχήματος, χρώματος και μεγέθους με τα φυσικά.</string>
    <string name="InfoString22">Ανάμεσά τους, παρεμβάλλονται και κάποια ζώα, πολλά από τα οποία τρέφονται με μανιτάρια.Στα είδη των μανιταριών που παρουσιάζονται περιλαμβάνονται ορισμένα από τα κορυφαία φαγώσιμα είδη: Οι Βωλίτες, οι Κανθαρίσκοι, ο Καισαρικός Αμανίτης, και οι ψηλές Μακρολεπιώτες.Επίσης, αξίζει να αναφερθούμε και στα δύο πιο επικίνδυνα θανατηφόρα είδη της Ελλάδας, που είναι ο Αμανίτης ο φαλλοειδής και ο Αμανίτης ο Εαρινός.Στην Ελλάδα έχουν καταγραφεί περισσότερα από 3000 είδη μακρομυκήτων, δηλαδή μανιταριών που φαίνονται με γυμνό μάτι. Υπολογίζεται ότι ο αριθμός θα ξεπεράσει τελικά τις 6000.Τα μανιτάρια και γενικότερα οι μύκητες συγκροτούν ένα από τα πέντε Βασίλεια. Ο αριθμός των καταγεγραμμένων μυκήτων στον πλανήτη μας φθάνει τις 100.000. Από αυτά, 2000 περίπου είδη θεωρούνται αξιόλογα, φαγώσιμα μανιτάρια.Πολλά μανιτάρια είναι τοξικά και μπορούν να προκαλέσουν ασήμαντες ή σημαντικές δηλητηριάσεις. Αρκετά είναι παραισθησιογόνα, ενώ αρκετές δεκάδες μπορεί να προκαλέσουν ακόμη και τον θάνατο.</string>
    <string name="InfoString23">Σε κάθε περίπτωση ένα Μουσείο δεν μπορεί να υποκαταστήσει τη συστηματική γνώση που προσφέρουν οι σύλλογοι μανιταρόφιλων και τα εξειδικευμένα βιβλία-οδηγοί πεδίου. Η κατανάλωση των μανιταριών πρέπει πάντα να στηρίζεται στην απόλυτη γνώση. Διαφορετικά η βρώση τους θα πρέπει να αποφεύγεται.Στο πληροφοριακό υλικό μπορείτε να δείτε περισσότερες πληροφορίες σχετικά με την εδωδιμότητα ή όχι των μανιταριών που εκτίθενται.Στόχος μας, τελικά, είναι η ανάδειξη με τον καλύτερο τρόπο αυτής της εξέχουσας μορφής της βιοποικιλότητας της Ελλάδας. Ελπίζουμε στη μετάγγιση του ενθουσιασμού μας για αυτό τον θαυμαστό μικρόκοσμο, η οποία μπορεί να οδηγήσει στα μονοπάτια της γνώσης και της εξερεύνησής τους.Τα βασικά φύλα μυκήτων είναι οι Βασιδιομύκητες και οι Ασκομύκητες. Στους Βασιδιομύκητες συγκαταλέγονται τα περισσότερα γνωστά είδη μανιταριών: τα ομπρελοφόρα, τα ελασματοφόρα, τα ρουκετόμορφα, οι οστρακόμορφοι Πλευρωτοί, οι χωνιόμορφοι κανθαρίσκοι, οι σωληνοφόροι Βωλίτες, τα κοραλόμορφα, τα φαλλόμορφα, είναι μόνον μερικά από αυτά.Στους Ασκομύκητες ανήκουν οι πανάκριβες τρούφες, οι νοστιμότατες Μορχέλες, αλλά και διάφορα κυπελλόμορφα, δισκόμορφα και κερατόμορφα μανιτάρια.</string>
    <string name="InfoString24">Στη χώρα μας, τα τελευταία χρόνια, έχουν ιδρυθεί και δραστηριοποιούνται 8 μανιταρόφιλοι σύλλογοι. Οι σύλλογοι αυτοί έχουν πλουσιότατη δράση: οργανώνουν γιορτές μανιταριών, σεμινάρια μανιταρογνωσίας, εκδρομές, εξορμήσεις και γενικότερα δραστηριότητες που συνδυάζουν τη γνώση με την ψυχαγωγία, σχετικά με το θαυμαστό κόσμο των μανιταριών.Τελειώνοντας την ξενάγησή μας πρέπει να σας πούμε ότι στον όροφο αυτό μπορείτε να βρείτε μεγάλη ποικιλία αναμνηστικών και μανιταροπροϊόντων, αλλά και να απολαύσετε τον καφέ σας με θέα τους βράχους των Μετεώρων.Σας ευχαριστούμε.</string>

<!--    utility buttons-->

    <string name="AR">QR</string>
    <string name="VR">VR</string>


<!-- roureType buttons-->

    <string name="route1">Πανιδα (1ος Οροφος)</string>
    <string name="route2">Μανιταρια (2ος Οροφος)</string>


<!--    QR-->
    <string name="msgqr">Σάρωση κώδικα QR</string>

</resources>
